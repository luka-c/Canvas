U trećoj laboratorijskoj vježbi potrebno je izraditi jednostavnu računalnu igru u formi HTML5 web-stranice.
U igri će se generirati igrače komponente (npr. jednobojni kvadrati) koji se odbijaju od rubova Canvas objekta te ih igrač mora „pogoditi“ (kliknuti) mišem.
Brzina igraćih komponenti se mijenja nakon svakog dodira s rubom ekrana. Pogođene komponente se ne prikazuju. 
Igra završava kada je igrač pogodio sve komponente. 
Na početku igre (učitavanja stranice u web-pregledniku) svaki put se generira različitih broj igraćih komponenti. 
Broj generiranih i trenutno pogođenih komponenti prikazan je kao tekst u Canvas objektu.

Računalna igra ima sljedeće funkcionalnosti:

    Igra započinje nakon učitavanja web-stranice. Na početku igre generira se određen broj komponenti na slučajnim položajima i sa slučajnim brzinama.

    Minimalni i maksimalni broj komponenti je hardkodiran, ali njihov broj, položaj, x i y brzine su slučajne brojčane vrijednosti (random). Komponente su kvadrati (rectangle). Sve komponente imaju iste dimenzije. Svaka komponenta može imati različitu početnu brzinu i položaj.

    Uz gornji desni rub Canvas objekta napisan je broj generiranih komponenti.
    Komponente se neprekidno kreću unutar Canvas objekta određenom brzinom po x i y osi.
    Komponente se odbijaju od ruba Canvas objekta tako da nakon odbijanja brzina im se malo promijeni.

    Na postojeće brzine po x i y osi dodaju se ili oduzimaju slučajne vrijednosti.

    Korisnik može kliknuti mišem na neku komponentu („pogađa komponentu“) nakon čega ona se više ne prikazuje. Unutar Canvas objekta uz broj generiranih komponenti napisan je broj „pogođenih“ komponenti.

    Ako želite (nije obavezano) možete generirati zvuk ili pokazati slijed slika kao animaciju „pogotka“.

Za svaku funkcionalnost koja nije implementirana gubi se jedan bod.

Aplikaciju postaviti u oblak (preporuča se besplatna opcija na Renderu), a kao odgovor na ovo pitanje isporučiti redom:

    adresu git repozitorija s traženom web-stranicom i svim drugim datotekama ako postoje (repozitorij može biti privatni, ali omogućiti pravo pristupa nastavnicima). Korisnički računi nastavnika za GitHub i Gitlab su : mekterovic, mhorvat i boris612
    adresu web-stranice
    Potrebno je brojevima 1-5 jasno navesti koje od gore spomenutih funkcionalnosti su implementirane, npr. „Implementirane su sve funkcionalnosti, 1 – 7“ ili „Implementirano je sve osim funkcionalnosti 5“.

